# Ferie

Ferieloven gjelder for alle arbeidstakere. Etter ferieloven § 2 har enhver som” utfører arbeid i annens tjeneste” rett til ferie.

### Den alminnelige feriefritid
Ferieloven § 5 nr. 1 gir arbeidstaker rett til ferie i 21 virkedager (en virkedag er i ferieloven definert som alle dager bortsett fra søndager og lovbestemte helge- og høytidsdager. Lørdag er virkedag i ferielovens forstand også for de som har lørdagsfri), dvs. 4 uker og 1 dag. Arbeidsgiver/butikksjef har plikt til å sørge for at ferien blir avviklet.

Arbeidstaker over 60 år har krav på ytterligere 6 virkedagers ekstraferie. Hvis ferien deles, har arbeidstaker likevel bare krav på å ta ut så mange arbeidsdager som vedkommende normalt har i en uke.

Det er uten betydning når og hvor mye den enkelte faktisk arbeider. Ferieloven sikrer bare den enkelte et visst antall dager fritid og ikke et bestemt antall dager arbeidsfri. Hel- og deltidsansatte har derfor krav på like lang ferie.

En nyansatt arbeidstaker må ha tiltrådt senest 30. september i ferieåret for å ha krav på full feriefritid. Har vedkommende avviklet ferie hos en tidligere arbeidsgiver samme ferieår, reduseres retten tilsvarende. Den nye arbeidsgiver må kunne kreve at vedkommende dokumenterer hvor mange feriedager som er avviklet hos den forrige arbeidsgiveren. Arbeidstakere som har tiltrådt etter 30. september har bare rett til ferie på 6 virkedager under den samme forutsetning.

### Arbeidstaker uten full opptjening av feriepenger 
En arbeidstaker er i utgangspunktet pliktig til å avvikle ferie. Det gjelder likevel bare i den utstrekning arbeidstaker har opptjent rett til feriepenger som dekker lønnstapet i ferien. 
### Fastsetting og endring av ferie
Ifølge ferieloven § 6 nr. 1, skal arbeidsgiver bestemme når ferien skal plasseres for den enkelte arbeidstaker. 
I god tid før ferien starter skal arbeidsgiver drøfte feriens plassering med den enkelte eller vedkommendes tillitsvalgte.

Arbeidstaker kan kreve underretning om feriens plassering 2 måneder før ferien starter. 




### Feriens plassering
Arbeidstaker har krav på at hovedferien på minst 18 virkedager (dvs. 15 arbeidsdager) plasseres sammenhengende i perioden 1. juni til 30. september. Forutsetningen er at arbeidstakeren har begynt i arbeid senest 15. august i ferieåret; jf. ferieloven § 7.

Restferien på 7 virkedager kan plasseres når som helst i ferieåret, men arbeidstaker kan kreve at den gis sammenhengende.

### Overføring av ferie
Arbeidstaker og arbeidsgiver kan skriftlig avtale å overføre inntil to uker ferie til neste ferieår. Dette forutsetter at begge parter er enige om dette.
Forskuddsferie kan avtales på samme måte.
Du kan kreve å få overført inntil to uker ferie neste år, dersom sykdom har forhindret deg i å avvikle ferie innen ferieårets utløp. Kravet må fremsettes skriftlig innen utgangen av året. Overført ferie på grunn av sykdom kommer i tillegg til eventuelt annen avtalt overføring.
Ferie som i strid med lovens bestemmelser ikke er avviklet innen ferieårets utløp skal overføres til påfølgende ferieår. Ferie som ikke er avviklet vil altså ikke falle bort dersom arbeidsgiver og/eller arbeidstaker forholder seg passiv og ikke tar initiativ til å få avviklet lovpålagt ferie. Unntaket er dersom manglende ferieavvikling skyldes sykdom eller foreldrepermisjon. Da skal alle opptjente feriepenger utbetales første vanlig lønningsdag påfølgende år. Ferie kan ikke overføres uten skriftlig avtale om dette. Dette skal avtales i god tid før årsslutt.

### U avviklet ferie
Fra og med 2009 ble ferieloven endret (Frl § 11 nr 2.), slik at man ikke lenger kan utbetale og stryke feriedager som ikke blir avviklet. Lovgiver laget reglene slik at den ferien som er nedfelt i ferieloven skal avvikles hvert år. Blir den ikke det skal den følge med arbeidstaker videre automatisk uansett hva den ansatte og virksomheten måtte mene om saken, og de pengene som er knyttet opp til denne ferien ikke kan lenger utbetales, men følger med feriedagene videre. Dette kan innebære at de ledere som ikke påser at de ansatte avvikler den lovfestede ferien hvert år, risikerer og sitte med ansatte som om noen år kan ha mye akkumulert ferie. Dette vil igjen kunne skape driftsmessige problemer for leder og virksomheten.

Unntak fra denne regelen er for de som har vært sykemeldt eller i foreldrepermisjon over store deler av året (Ftrl § 9 nr 1, nr2).



### Day Birger et Mikkelsen`s reglement:

- U avviklet ferie må gis beskjed om innen 1. november samme år til daglig leder/butikksjef.
- Det er butikksjefens klare oppgave å følge opp at alle sine ansatte tar ut ferie ihht loven.
- Evt. u avviklet ferie skal informeres om skriftlig fra ansatt til butikksjef innen 1. november samme år.
- 2 uker ferie kan tas med til året etter. Har den ansatte mer ferie enn 2 uker til gode skal dette tas ut innen 31.12.


### Sykdom i ferien
For å ha rett til ny ferie er det en forutsetning at du har vært helt (altså 100 %) arbeidsufør/sykemeldt.
Arbeidstaker som har vært helt arbeidsufør i minst seks virkedager (lørdag inkludert) i ferien, kan kreve at et tilsvarende antall feriedager utsettes til senere i ferieåret. Et slikt krav må dokumenteres med legeerklæring (sykmelding), og fremsettes så raskt som mulig ("uten ugrunnet opphold") etter at arbeidet gjenopptas jf. Frl § 9 (1).
Dersom man blir helt arbeidsufør før ferien, kan man kreve å få utsatt ferien til senere i året. Krav om utsettelse må dokumenteres med legeerklæring og fremsettes senest siste arbeidsdag vedkommende arbeidstaker skulle hatt før ferien.